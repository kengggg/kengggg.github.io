---
title: 'Arrowverse'
date: 2020-11-07
categories: [series]
tags: [dc, the flash, arrowverse]
featured_image: '/images/blog/20201107/2020-11-07-arrowverse-main-cover.webp'
excerpt: TV Series ของ DC ที่ไม่เคยคิดจะดู จนกระทั่งจะยกเลิก Netflix
---

![](/images/blog/20201107/2020-11-07-arrowverse-blog-cover.webp)

ช่วง 10 ปีหลัง เรารู้สึกว่า Disney/Marvel จะผูกขาดหนัง super heroes โรงด้วย [Infinity Saga][1] ในขณะที่ทำได้ไม่ดีนักกับ TV Series ที่โดนตัดจบ/ยกเลิก ไปเกือบหมดเพราะต้องยอมพระเจ้าของจักรวาลหลัก

แต่ในขณะที่ฝั่ง DC ทำได้ไม่ค่อยดีในฝั่งภาพยนต์ แต่ TV Series นั้นทำได้ค่อนข้างดีมาก

DC เลือกใช้แนวทางคล้ายๆ The Infinity Saga คือมีจักรวาลหลักที่ทุกเรื่องแชร์กันอยู่ แต่ก็มีพื้นที่ให้ series แต่ละเรื่องเล่าเรื่องของตัวเองและมีการ `Cross over` กันเป็น event ประจำปี ซึ่งตอนดูครั้งแรกก็จะงงมากว่าไอ้ตัวละครที่ข้ามมาจากอีกเรื่องมันคือใคร ทำให้เกิดแรงจูงใจอยากตามไปดูเรื่องอื่นๆ เช่น อยู่ๆ Supergirl ก็ไปโผล่ใน The Flash อะไรแบบนี้

ตอนแรกไม่รู้จักเรื่องไหนในจักรวาล เลยเริ่มจาก The Flash พอมาดูแล้วก็พบว่ามีลักษณะคล้ายๆ Peter Parker/Spider-Man ของฝั่ง Marvel/Sony ที่รันทดกว่า

จุดที่ชอบมากคือ Series ของ DC ชุดนี้ มีลักษณะความเป็นการ์ตูนสูงมาก ไม่เดินตามหนัง super hero ยุคหลังๆ ที่ dark และมีความเป็น drama เยอะ อย่างใน The Flash ใครโกงก็รู้เลยว่าโกง ใครจะตัดสินใจง่าวๆ ก็รู้เลยว่าจะกระทบกับใคร ซึ่งทำให้เนื้อเรื่องตามง่าย แต่ในขณะเดียวกันก็น่ารำคาญเพราะ pattern ซ้ำๆ ก็จะเริ่มเดาได้

จุดที่นับถือ DC มากๆ คือความกล้าในการเล่าเรื่องที่ไม่ต้องสนใจกฎ เช่น มีการสร้างโลกคู่ขนาน การ manipulate เวลา เป็นกลไกหลักในการเดินเรื่อง ซึ่งฝั่ง Disney/Marvel/Sony เองกระมิดกระเมี้ยนเรื่องนี้มากๆ

ตอนนี้จักรวาลหลักของ DC เรียกว่า Arrowverse ซึ่งน่าจะปิดเฟสไปแล้ว ปีหน้ามาดูกันว่าเนื้อเรื่องจะเดินไปทางไหน

[1]: https://marvelcinematicuniverse.fandom.com/wiki/Infinity_Saga