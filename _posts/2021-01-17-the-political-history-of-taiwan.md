---
title: 'The Political History of Taiwan'
date: 2021-01-17
categories: [world]
tags: [taiwan, history]
featured_image: '/images/blog/20210117/2021-01-17-taiwan-main-cover.webp'
excerpt: วันก่อนเกิดอยากรู้ประวัติศาสตร์ไต้หวันขึ้นมา ไปไล่อ่านแล้วก็พบว่าตัวเองรู้น้อยและเข้าใจผิดอีกต่างหาก เลยสรุปเก็บไว้อ้างอิงเอง

---

![](/images/blog/20210117/2021-01-17-taiwan-content-image.webp)


แหล่งอ้างอิงประวัติศาสตร์ไต้หวันที่ดีที่สุดก็คงเป็นจาก[เว็บของรัฐบาลไต้หวัน][1]เอง แต่เราถือวิสาสะแบ่งยุคสมัยเอง โดยรวบรวมจากเอกสารอื่นๆ ก็คงมียุคดังนี้

## ยุคก่อนอาณานิคม

![](https://upload.wikimedia.org/wikipedia/commons/thumb/d/d9/Dapper_-_1670_-_Gedenkwaerdig_bedryf_-_UB_Radboud_Uni_Nijmegen_-_180148540_038_%28cropped%29.jpg/303px-Dapper_-_1670_-_Gedenkwaerdig_bedryf_-_UB_Radboud_Uni_Nijmegen_-_180148540_038_%28cropped%29.jpg)

- ประชากรดั้งเดิมของไต้หวันเป็นชาวโพลินีเชีย
- มีเอกสารของจีนที่ระบุถึงการสำรวจเกาะไต้หวันตั้งแต่ ค.ศ. 239
- ในช่วงศตวรรษที่ 16 มีการบันทึกในเอกสารของพ่อค้าชาวยุโรปเรียกเกาะนี้ว่า Ilha Formosa
- มีการระบุว่าเกาะนี้ก็เป็นจุดหมายของพ่อค้าและโจรสลัดจากแผ่นดินใหญ่

## ยุคอาณานิคม ค.ศ. 1642 - 1662

![](https://upload.wikimedia.org/wikipedia/commons/thumb/8/81/Flag_of_the_Dutch_East_India_Company.svg/200px-Flag_of_the_Dutch_East_India_Company.svg.png)

[VOC][2] เข้ามาตั้งสถานีการค้าบนเกาะไต้หวัน

## ยุคการปกครองโดยจีน ค.ศ. 1662 - 1895

![](https://upload.wikimedia.org/wikipedia/commons/thumb/d/d4/Ming_dynasty_%28Chinese_characters%29.svg/200px-Ming_dynasty_%28Chinese_characters%29.svg.png)

- ผู้ภักดีต่อ[ราชวงศ์หมิง][3] หนีแมนจูจากแผ่นดินใหญ่มาสร้างอำนาจในเกาะและขับไล่ชาวยุโรปออกไป
- กองทัพ[ราชวงศ์ชิง][4] ยึดครองเกาะ
- เกาะไต้หวันถูกผนวกเป็นจังหวัดหนึ่งของจักรวรรดิชิง

## ยุคการปกครองโดยญี่ปุ่น ค.ศ. 1895 - 1945

![](https://upload.wikimedia.org/wikipedia/commons/thumb/d/d0/Seal_of_the_Government-General_of_Taiwan.svg/200px-Seal_of_the_Government-General_of_Taiwan.svg.png)

- หลังจาก[พ่ายแพ้ต่อจักรวรรดิญี่ปุ่น][5] รัฐบาลราชวงศ์ชิงลงนาม[สนธิสัญญาชิโมะโนะเซะกิ][6] ที่มีเนื้อหาระบุให้จีนยกเกาะไต้หวันและพื้นที่อื่นๆ ให้กับญี่ปุ่น
- ญี่ปุ่นเข้าปกครองไต้หวัน แบ่งเป็นยุคย่อยอีก 3 ยุคคือ

### ไต้หวันปกครองด้วยกฎเดียวกับคนญี่ปุ่นไม่ได้หรอก ค.ศ. 1895 - 1915


ยุคนี้ผู้มีอำนาจในญี่ปุ่นเชื่อว่า ชาวไต้หวันนั้นป่าเถื่อนเกินกว่าจะปกครองได้ด้วยกฎระเบียบเดียวกับคนบนเกาะญี่ปุ่นและจำเป็นต้องสร้างกฎระเบียบชุดใหม่เพื่อปกครอง โดยคนไต้หวันไม่มีส่วนร่วม

ในช่วง 1911 - 1912 เกิดการปฏิวัติในจีน ราชวงศ์ชิงล่มสลาย และแผ่นดินใหญ่ก่อตั้งเป็นสาธารณรัฐจีน นำโดยพรรคก๊กมินตั๋ง

### ไต้หวันคือส่วนขยายของเกาะญี่ปุ่น ค.ศ. 1915 - 1937

ในยุคนี้ญี่ปุ่นมองให้ไตัหวันเป็น **อาณานิคมต้นแบบ** นโยบายในยุคนี้จึงเน้นการพัฒนาไต้หวันให้ทันสมัยทัดเทียมกับเกาะญี่ปุ่น รวมไปถึงนโยบายทางการเมืองที่รวมเอาคนไต้หวันเข้ามาเป็นส่วนหนึ่งของการปกครอง ถึงแม้ว่าคนไต้หวันจะถูกจำกัดให้อยู่แต่ในบทบาทของที่ปรึกษา

### ราษฎรใต้ร่มพระบรมโพธิสมภารของจักรพรรดิ์ ค.ศ. 1937 - 1945

ยุคสุดท้ายของการปกครองไต้หวันของญี่ปุ่น มุ่งเน้นไปเพื่อสร้างจิตวิญญาณของญี่ปุ่นให้กับคนไต้หวัน ไม่ว่าจะเป็น การอยู่บ้านสไตล์ญี่ปุ่น การพูดภาษาญี่ปุ่น การแต่งตัวแบบคนญี่ปุ่น วัตถุประสงค์หลักก็เพื่อเกณฑ์คนไต้หวันไปเพื่อร่วมรบในสงครามการขยายอำนาจของจักรวรรดิญี่ปุ่น

## ยุคสาธารณรัฐจีน บนแผ่นดินใหญ่ ค.ศ. 1945 - 1949

![](https://upload.wikimedia.org/wikipedia/commons/thumb/f/ff/Flag_of_China_%281912–1928%29.svg/200px-Flag_of_China_%281912–1928%29.svg.png)

- เกาะไต้หวันคืนสู่การปกครองของสาธารณรัฐจีน
- พรรคก๊กมินตั๋งปกครองไต้หวันอย่างเข้มงวด จนเกิดเหตุการณ์ [228][7] ในปี ค.ศ. 1947
- เกิดสงครามกลางเมืองจีนระหว่างรัฐบาลพรรคก๊กมินตั๋งและพรรคคอมมิวนิสต์จีน
- พรรคก๊กมินตั๋งแพ้ เจียง ไค เช็ค ผู้นำพรรคก๊กมินตั๋งและทหารฝ่ายรัฐบาลกว่า 1.2 ล้านคน หนีไปยังเกาะไต้หวัน

เหตุการณ์ที่เกี่ยวข้องกับไทย ก็มีว่า **กองทัพจีนคณะชาติ** (Chinese Natinalist Army) ของรัฐบาลก๊กมินตั๋ง [ถูกตีและถอยร่นมาจากมณฑลยูนนาน][8]ลงมาแถว เชียงใหม่ และ เชียงราย และอาศัยอยู่ในไทยจนถึงปัจจุบัน

## ยุคสาธารณรัฐจีน บนเกาะไต้หวัน ค.ศ. 1949 - ปัจจุบัน

![](https://upload.wikimedia.org/wikipedia/commons/thumb/7/72/Flag_of_the_Republic_of_China.svg/200px-Flag_of_the_Republic_of_China.svg.png)

- เจียง ไค เช็ค ปกครองสาธารณรัฐจีนจากเกาะไต้หวัน เหมา เจ๋อ ตุง ก่อตั้งสาธารณรัฐประชาชนจีนจากแผ่นดินใหญ่ ทั้งสองประเทศพยายามอ้างว่าตัวเองเป็น จีน ที่แท้จริง
- พรรค ก๊ก มิน ตั๋ง ปกครองไต้หวันภายใต้กฎอัยการศึกจนถึงปี ค.ศ. 1987
- [เจียง จิ่ง กั๊วะ][10] ลูกชาย เจียง ไค เช็ค เป็นประธานาธิบดี ประชาธิปไตยเริ่มเบ่งบาน
- ได้หวันมีการเลือกตั้งประธานาธิบดีโดยตรงเป็นครั้งแรกในปี ค.ศ. 1996 [ลี เต็ง ฮุย][9] จากพรรค ก๊ก มิน ตั๋ง ชนะการเลือกตั้ง
- พรรคประชาธิปไตยก้าวหน้า (DDP) ชนะการเลือกตั้ง เป็นประธานาธิบดีช่วง ค.ศ. 2000 - 2008
- พรรคก๊ก มิน ตั๋ง กลับมาชนะการเลือกตั้ง เป็นประธานาธิบดีช่วง ค.ศ. 2008 - 2016
- พรรคประชาธิปไตยก้าวหน้า (DDP) ชนะการเลือกตั้ง เป็นประธานาธิบดีตั้งแต่ ค.ศ. 2016 ถึง ปัจจุบัน

[1]: https://taiwan.gov.tw/content_3.php
[2]: https://en.wikipedia.org/wiki/Dutch_East_India_Company
[3]: https://en.wikipedia.org/wiki/Ming_dynasty
[4]: https://en.wikipedia.org/wiki/Qing_dynasty
[5]: https://en.wikipedia.org/wiki/First_Sino-Japanese_War
[6]: https://en.wikipedia.org/wiki/Treaty_of_Shimonoseki
[7]: https://en.wikipedia.org/wiki/February_28_incident
[8]: http://wiki.kpi.ac.th/index.php?title=กองพล_93_ของกองทัพจีนคณะชาติในภาคเหนือของไทย
[9]: https://en.wikipedia.org/wiki/Lee_Teng-hui
[10]: https://en.wikipedia.org/wiki/Chiang_Ching-kuo