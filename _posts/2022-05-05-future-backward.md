---
title: 'Future Backward'
date: 2022-05-05
categories: [works]
tags: [impact, moderna, innovation, mit, solve]
featured_image: 
excerpt: ความเห็นของผู้ร่วมก่อตั้ง Moderna ในเรื่องการสร้างนวัตกรรมแห่งอนาคตที่ไกลกว่าความรู้ที่มีในปัจจุบัน
featured_image: '/images/blog/20220505-future-backward-main-cover.webp'
---

มาร่วมงาน Solve at MIT 2022 ได้เจอ [Noubar Afeyan][1] ผู้ร่วมก่อตั้งและ Chairman ของ [Moderna][2] มาพูดแชร์เรื่องปัจจัยที่ทำใ้หเกิดนวัตกรรม

Afeyan เล่าให้ฟังว่าการค้นพบที่ยิ่งใหญ่ทางเทคโนโลยี (breakthrough technology) เกือบทั้งหมด ไม่สามารถใช้แค่การพัฒนาทางเทคโนโลยีที่สะสมกันต่อๆ มาได้ [การต่อยอดความรู้][3] และทักษะในการสร้างความรู้ใหม่ๆ ผ่านการวิจัยนั้นก็ยังสำคัญอยู่ แต่สิ่งที่สำคัญที่จะทำให้เกิด breakthrough ได้คือ _จินตนาการ_

Afeyan บอกว่าปกตินวัตกรรมจะเกิดได้ 3 แบบคือ

![](/images/blog/20220505-future-backward-content-cover.webp)

1. __Niche innovation__ - นวัตกรรมที่เกิดขึ้นในแวดวงความรู้ หรือ domain ที่คนคิดอยู่
2. __Adjacency innovation__ - นวัตกรรมที่เกิดจากการสำรวจสิ่งที่อยู่ข้างๆ แวดวงความรู้
3. __Far-out innovation__ - นวัตกรรมที่ที่เกิดจากจินตนาการไปยังอนาคตที่ไกลว่าความรู้ที่มีอยู่ในปัจจุบัน

การจะ breakthroght จำเป็นต้องใช้ความสามารถในการ _จินตนาการ_ ไปยังอนาคตที่ far-out ลองนึกถึง Moderna ที่จินตนาการถึงการจะ [ทำอย่างไรให้ร่างกายสามารถผลิต Antibody เพื่อฆ่าเชื้อโรคเองได้][4] ซึ่งฟังแล้วก็เหมือนนิยายวิทยาศาสตร์หรือ science fiction มากกว่า

แต่จินตการที่ดีต้องไม่ใช่ความ[กาว][5] ซึ่งก็มีวิธีฝึกคือให้เวลาตัวเองวันละ 5 นาทีมาจินตนาการเรื่องที่ดูเหมือนจะงี่เง่าในปัจจุบัน แล้วต่อให้คนอื่นมาหัวเราะเยาะ แต่เรายังรู้สึกว่ามันคุ้มค่าที่จะปกป้องจินตนาการนั้น ถ้าเกิด moment แบบนั้นได้ จินตนาการนั้นก็น่าจะเป็นจินตนาการที่ดี

เมื่อเรามีจินตนาการที่เราอยากปกป้องแล้ว สิ่งสำคัญคือ การคิดถึง steps ถอยหลังอนาคตมายังปัจจุบันว่าเราต้องทำอะไรบ้าง Afeyan เรียกว่าวิธีการนี้ว่า _Future Backward_ เพื่อทำเป็นแนวทางให้เราสามารถทำให้จินตนาการนั้นเป็นจริงด้วย

Afeyan ยังเล่าให้ฟังต่อว่าในฐานะผู้นำองค์กร การสร้างสิ่งแวดล้อมที่ทำให้เพื่อนร่วมงานรู้สึกสบายใจที่จะจินตนาการสิ่งที่ไร้สาระ ก็เป็นสิ่งสำคัญที่จะผลักดันให้เกิดนวัตกรรมในองค์กร

ดังนั้น เรามาปกป้องจินตนาการอันงี่เง่าของเรากันเถอะ

[1]: https://solve.mit.edu/users/noubar-afeyan
[2]: https://www.modernatx.com
[3]: https://en.wikipedia.org/wiki/Standing_on_the_shoulders_of_giants
[4]: https://www.nytimes.com/interactive/2020/health/moderna-covid-19-vaccine.html
[5]: https://pojnanukrian.com/กาว
[6]: https://en.wikipedia.org/wiki/Leap_of_faith