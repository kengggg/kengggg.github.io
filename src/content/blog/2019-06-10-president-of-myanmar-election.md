---
title: 'President of Myanmar’s Election'
date: 2019-06-10
categories: [politics]
tags: [election, myanmar]
featured_image: /images/blog/keng.blog-president-of-myanmar-election.webp
excerpt: 'กองทัพเมียนมาร์วางกลไกการสืบทอดอำนาจผ่านรัฐสภาไว้ในรัฐธรรมนูญปี 2008 ซึ่งดูแล้วประเทศเพื่อนบ้านก็คงได้รับแรงบันดาลใจมาอย่างแรงกล้า'
---

เคยอ่านผ่านๆ ว่ารัฐสภาของเมียนมาร์มีกลไกการสืบทอดอำนาจของกองทัพไว้ เลยลองมาดูแบบละเอียดเสียหน่อยว่าเป็นอย่างไร โดยเฉพาะกระบวนการเลือกประธานาธิบดี

ตามรัฐธรรมนูญปี 2008 ระบุไว้ว่าประธานาธิบดีจะมาจากการเสนอชื่อจากสมาชิกรัฐสภาและลงคะแนนแบบลับ ซึ่งสมาชิกรัฐสภามีที่มาจาก 3 แหล่ง คือ

1. สภาชาติพันธุ์ (House of Nationalities) มีจำนวน 224 คน __มาจากการเลือกตั้งโดยตรงจากประชาชน 168 คน__ ทำหน้าที่เป็นผู้แทนของรัฐหรือเขตปกครองตัวเองต่างๆ
2. สภาประชาชน (House of Representative) มีจำนวน 440 คน __มาจากการเลือกตั้งโดยตรงจากประชาชน 330 คน__ ทำหน้าที่เป็นตัวแทนของเขตการปกครองระดับเมือง (township)
3. สภาตัวแทนกองทัพ โดยรัฐธรรมนูญระบุไว้ให้ 25% หรือ __56 คนในสภาชาติพันธุ์และ 110 คนในสภาประชาชนมาจากการแต่งตั้งของผู้บัญชาการทหารสูงสุด__

![สัดส่วนสมาชิกรัฐสภาของเมียนมาาร์][fig1]

สัดส่วนสมาชิกรัฐสภาของเมียนมาร์ สีแดง มาจากการเลือกตั้งโดยตรง สีเขียว มาจากการแต่งตั้งโดยผู้บัญชาการทหารสูงสุด

ดังนั้นหากพรรคการเมืองที่ต้องการจำกัดอำนาจของกองทัพจึงต้องพยายามให้ได้จำนวนที่นั่งรวมกันเกิน 50% เพื่อปิดสวิทช์สมาชิกรัฐสภาที่มาจากการแต่งตั้งจากกองทัพ ซึ่งพรรค NLD ของ ออง ซาน ซูจี ก็[ทำได้][1]โดยได้ที่นั่ง 60.3% ในสภาชาติพันธุ์และ 58% ในสภาประชาชน เมียนมาร์จึงสามารถมีประธานาธิบดีคนแรกที่เป็นพลเรือนในรอบหลายทศวรรษ

[1]: https://en.wikipedia.org/wiki/2015_Myanmar_general_election
[fig1]: /images/blog/keng.blog-myanmar-members-of-paliament.webp
