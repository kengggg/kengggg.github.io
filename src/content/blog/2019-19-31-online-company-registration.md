---
title: 'จดทะเบียนบริษัทเอง ออนไลน์'
date: 2019-10-31
categories: [business]
tags: [internet]
featured_image: /images/blog/keng.blog-dbd-registration.webp
excerpt: 'ต้องจดทะเบียนบริษัท เพื่อนหลายคนบอกให้จ้าง agency ไปเลย แต่เราอยากทำเองทั้งหมด พบว่าง่ายมาก เลยจดประสบการณ์เก็บไว้'
---

มีเหตุให้ต้องจดทะเบียนบริษัทจำกัด ตอนแรกว่าจะจ้างคนอื่นทำ แต่ไปค้นที่เว็บ DBD แล้วพบว่า[สามารถจดทะเบียนเองได้ออนไลน์แล้ว][1] ลองแล้วดีจดเสร็จภายในวันเดียวเลยมาจดเก็บประสบการณ์ไว้

ตอนแรกก็คิดว่า ระบบจดทะเบียนออนไลน์ ก็คงเป็นแค่การย้ายเอกสารเยอะๆ มาไว้ในฟอร์มออนไลน์เพราะสุดท้ายต้องมีการลงนามของผู้ร่วมก่อการอยู่ดีเลยไม่ได้คาดหวังอะไรมาก แต่ปรากฎว่า [DBD คิดไว้ค่อนข้างดีมาก][2]

ขั้นตอนสำคัญที่จะต้องทำคือ

1. ผู้ก่อการทั้งหมด[สมัครขอรับชื่อผู้ใช้และรหัสผ่าน][3]สำหรับการจดทะเบียนนิติบุคคลออนไลน์ (5 นาที)
2. ผู้ก่อการทั้งหมดยืนยันตัวตนกับ DBD (หลายวัน แต่ใช้เวลายืนยัน 1 นาที)
3. กรอกฟอร์มที่สำคัญ (1 ชั่วโมง)
4. รอทาง DBD ตรวจสอบและอนุมัติการจดทะเบียน (1 วัน)
5. ผู้ก่อการลงนามออนไลน์ (1 นาที)
6. ชำระเงินการจดทะเบียน (5 นาที)

จากประสบการณ์การติดต่อราชการ ตอนแรกคิดว่าขั้นตอน 3, 4, 5 และ 6 จะยาก แต่กลายเป็นว่าทาง DBD ทำขั้นเหล่านั้นไว้ง่ายมาก ฟอร์มกรอกง่ายเป็นลำดับ

ขั้นตอน 2 นั้นลำบากที่สุด เพราะเป็นขั้นตอนเดียวที่ทำออนไลน์ไม่ได้ เพราะจะต้องนัดแนะให้ผู้ก่อการทั้งหมดไปที่สำนักงาน DBD ที่สะดวกและใกล้ที่สุด อย่างที่จดไปมีผู้ก่อการ 10 คน ก็จะลำบากหน่อย

ถ้าไม่มีอะไรผิดพลาดก็จะใช้เวลาประมาณ 1 วันหน่อยๆ ในการจดทะเบียนบริษัททางออนไลน์ ซึ่งก็จะสะดวกและยั่งยืนมากเพราะเราสามารถทำกระบวนการเปลี่ยนแปลงข้อมูลอื่นๆ ของนิติบุคคลได้ทางออนไลน์ ไม่ต้องใช้เอกสารเยอะแยะอีกต่อไป


[1]: https://ereg.dbd.go.th/ERegistMemberWeb/nonmemberpages/home.xhtml 
[2]: https://ereg.dbd.go.th/ERegistMemberWeb/nonmemberpages/user_manual.xhtml
[3]: https://drive.google.com/file/d/0B4n_XKC9i3mUanEtOUxZb2V3UGM/view?usp=sharing
