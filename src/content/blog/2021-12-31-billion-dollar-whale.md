---
title: 'Billion Dollar Whale'
date: 2021-12-31
categories: [blog]
tags: [book]
featured_image: '/images/blog/2021-12-31-billion-dollar-whale-main-cover.webp'
excerpt: หนังสือแปลจากคดีการโกงกองทุน 1MDB ของมาเลเซีย แปลโดย สฤณี อาชวานันทกุล
---

เคยได้ยินเรื่อง 1MDB เป็นครั้งแรกตอนที่[คุณช่อ พรรณิการ์ มาอภิปรายนอกสภา][1] เมื่อปี 2020 แต่ไม่เคยรู้รายละเอียดและความสัมพันธ์ของผู้ที่เกี่ยวข้องทั้งหมด จนได้มาอ่านหนังสือเล่มนี้

หนังสือไล่เรียงเหตุการณ์ตามเวลาของตัวการหลักที่ชื่อ โจ โลว์ (Joh Low) ตั้งแต่สมัยยังเรียนจนกระทั่งได้มีส่วนเกี่ยวข้องกับอดีตนายกรัฐมนตรีนาจิบ ของมาเลเซีย ซึ่งอ่านสนุกมาก เพราะแต่ละบทมีความยาวไม่มาก สามารถค่อยๆ แบ่งอ่านเป็นท่อนๆ ตามเวลาที่มีได้ ใช้เวลาอ่านไม่กี่วันก็จบ

สาระสำคัญในหนังสือที่ทำให้ตัวการสามารถโกงเงิน 1MDB ได้หลายแสนล้านบาท มาจากปัจจัยเหล่านี้

1. ความเป็นอิสระของกลไกการตรวจสอบนั้นมีความสำคัญมาก ซึ่งเป็นปัจจัยหลักที่เอื้อให้เกิดช่องโหว่ในการยักยอกเงินของ 1MDB ออกมา เพราะพอนายกฯ คุม ก็สามารถสั่งให้ข้ามการตรวจสอบได้
2. ความยิ่งใหญ่ของระบบการเงินระหว่างประเทศที่ทำให้การลงโทษโดยรัฐเป็นแค่ต้นทุนในการทำธุรกิจ เช่น ถ้านายธนาคารโกง ก็แค่เสียค่าปรับ ทำให้ธรรมาภิบาล หรือ compliance เป็นเรื่องที่กวนใจ
3. การใช้ทรัพย์สินที่อ่อนเรื่องการกำกับและมี liquidity สูง เช่น ศิลปะ หรือ อัญมณี ช่วยทำให้การโยกย้ายความมั่งคั่งสะดวกและไม่ถูกตรวจสอบจากระบบ ซึ่งอันนี้น่าสนใจมากในไทย เพราะ[จากข้อมูลที่มี][4] พบว่ามักอยู่ในรูปของพระเครื่อง หรือ เหล็กไหล

นอกจากนั้นข้อมูลในหนังสือทำให้เราปะติดปะต่อให้เข้าใจถึงเหตุการณ์ต่างๆ ในมาเลเซียที่เราเคยได้ยินผ่านสำนักข่าวในไทยจากหลายปีก่อนได้ เช่น การประท้วง [Bersih][2] เกิดขึ้นในเวลาไล่เลี่ย (2006) กับการชุมนุมที่นำโดย[พันธมิตรฯ][3] ในไทย (2005) ซึ่งมีเป้าหมายไม่เหมือนกัน แต่ใช้สัญลักษณ์ "เสื้อเหลือง" เหมือนกัน

หนังสืออ่านสนุก ซื้อได้ที่ [salt.co.th][5]

[1]: https://www.bbc.com/thai/thailand-51602342
[2]: https://en.wikipedia.org/wiki/Bersih
[3]: https://th.wikipedia.org/wiki/พันธมิตรประชาชนเพื่อประชาธิปไตย
[4]: https://datathon.corrupt0.org/nacc
[5]: https://salt.co.th/product/billion-dollar-whale/
